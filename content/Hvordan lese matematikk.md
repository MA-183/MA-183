---
title: Lese matematikk
permalink: hvordanjobbe
---
Når du jobber med dette nettstedet, anbefales det å ha skrivesaker tilgjengelig. Matematikk læres best ved å gjøre egne beregninger, skisser og refleksjoner. Les gjennom innholdet, stopp opp ved eksempler, og prøv å løse lignende problemer på egen hånd. Det er viktig å jobbe aktivt mens du leser for å få en dypere forståelse av konseptene.

Det er også viktig å huske at det er helt normalt å møte utfordringer og bli sittende fast. Det er ikke bare greit å ikke forstå alt med én gang; det er faktisk en del av læringsprosessen. Lær deg å gi slipp og gå videre når du står fast. Snakk med medstudenter, eller bruk andre ressurser når du trenger hjelp til å komme videre. 

Vær oppmerksom på at følelsen av frustrasjon og det å gi opp fordi du ikke får noe til, gjør det vanskeligere å komme tilbake til arbeidet senere. Dette er en annen grunn til å gi slipp når du står fast, og heller prøve å avslutte økten på noe du mestret. På den måten blir terskelen lavere for å starte opp igjen neste gang. 