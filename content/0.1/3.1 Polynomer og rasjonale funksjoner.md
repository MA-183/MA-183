### Polynomer

Polynomer, det kjenner vi til.
Eksempler er $x$, $x+2$, $x^2$, $x^3 + 6x+3$, $x^8+x^3$ og så videre.

> **Definisjon** P.6.5
>  Et polynom er en funksjon
>  $P(x) = a_nx^n + a_{n-1}x^{n-1}+\ldots+a_2x^2+a_1x^1+a_0$, der $a_0,\ldots,a_n$ er koeffisienter til polynomet. Hvis $a_n \neq 0$, så sier vi at polynomet har grad $n$. 

Ser vi på eksemplene over er $x$ og $x+2$ av grad 1. $x^2$ er av grad 2. $x^8 +x^3$ er av grad 8.

### Rasjonale funksjoner

Rasjonale funksjoner er ganske enkelt brøker, der teller og nevner er polynomer. 

For eksempel $f(x) = \frac{x+2}{x-5}$, er en rasjonal funksjon, fordi $x+2$ (teller) og $x-5$ (nevner) er polynomer. Vi ser nå at nullpunktet til $x-5$ er $5$. Konvensjonen for definisjonsmengder gir oss nå er $D(f) = \mathbb{R}\setminus\{5\}$.

> **Definisjon** P.6.6
>  Hvis $P$ og $Q$ er polynomer, så kalles $\frac{P(x)}{Q(x)}$ en rasjonal funksjon. Definisjonsmengden, $D\left( \frac{P}{Q} \right)$ er alle tall der $Q(x) \neq 0$. 

### Faktorer, røtter og nullpunkt. 

[3.2 Faktorer, røtter og nullpunkt](3.2%20Faktorer,%20røtter%20og%20nullpunkt.md)