Som vi har sett, vil en funksjon $f$ med derivert $f'(x)>0$ være en [[Kapittel 2 - derivasjon/Definisjoner og teoremer/Teo 2.8.12 Stigende og synkende funksjoner|stigende funksjon]]. At en funksjon $f$ alltid stiger gir den også en egenskap vi kan utnytte, nemlig at hver for hver verdi $f(x)$ så finnes det nøyaktig én $x$ verdi. Med andre ord e $f$ en funksjon av $x$, men $x$ er *også* en funksjon av $f$. Funksjoner der funksjonssammenhengen går begge veier kaller vi funksjoner som er en-til-en. La oss beskrive det litt mer presist

![[Kapittel 3 - transendentale funksjoner/Definisjoner og teoremer/Def 3.1.1 En-til-en funksjoner|Def 3.1.1 En-til-en funksjoner]]

Figuren under viser tre funksjoner. Her ser vi at $h$ ikke er en-til-en fordi det finnes verdier $x_1$ og $x_2$ der $h(x_1)=h(x_2)$. Ser vi på $f,g$ og $k$, ser vi at alle funksjonene er en-til-en. Vi kan også legge merke til at $f$ ser ut til å være deriverbar, $g$ ser ut til å ha en diskontinuitet og $k$ ser ut til å være kontinuerlig, men med et punkt der den ikke er deriverbar.
![[Files/shapes at 24-09-07 12.30.06.svg]]

Funksjoner som er en-til-en har egenskapen at det er mulig å *gå baklengs*. Det finnes en entydig $x$ for hver verdi $f$ putter ut. Denne funksjonssammenhengen skal vi gi et navn. 

![[Kapittel 3 - transendentale funksjoner/Definisjoner og teoremer/Def 3.1.2 Inverse funksjoner|Def 3.1.2 Inverse funksjoner]]

Merk at identitetene fra definisjonen over forteller oss også noe nyttig. Sender vi $x$ til $f(x)$, så vil den inverse funksjonen, $f^{-1}$, sende $f(x)$ tilbake til $x$. Altså 
$$
f^{-1}(f(x))  = x.
$$
Dette gjelder selvfølgelig begge veier. Sendes $y$ til $f^{-1}(y)$ vil $f$ sende $f^{-1}(y)$ tilbake til $y$, altså at
$$
f(f^{-1}(y)) = y.
$$

## Egenskaper til inverse funksjoner

> [!check] Egenskaper til inverse funksjoner
> 1. $y = f^{-1}(x) \iff x = f(y)$.
> 2. Definisjonsområdet til $f^{-1}$ er verdimengden til $f$.
> 3. Verdimengden til $f^{-1}$ er definisjonsmengden til $f$.
> 4. $f^{-1}(f(x))  = x.$
> 5. $f(f^{-1}(y)) = y.$
> 6. $(f^{-1})^{-1}(x) = f(x)$ for alle $x$ i definisjonsmengden til $f$.
> 7. Grafen til $f^{-1}$ er refleksjonen til grafen til $f$ om linjen $x = y$. 

  Vi skal utnytte sammenhengene over til å kunne si noe om [[Kapittel 3 - transendentale funksjoner/3.1.2 Derivasjon av inverse funksjoner|derivasjon av inverse funksjoner]].