---
{}
---
Vi skal nå se hvordan vi kan definere $\cos$ og $\sin$ ved hjelp av sirkler istedenfor trekanter. Det vi gjør videre er å måle vinkler i [radianer](Kapittel%200%20-%20innledende%20kapittel/P.7.1%20Vinkelmål.md), $t$, og ikke i grader.

Det første vi gjør er å ta en rettvinklet trekant, med en vinkel $t$, og plasserer den inn i en sirkel (for enkelhetens skyld lar vi sirkelen ha radius $1$). Da må hypotenusen til trekanten være lik $1$, som vi ser i figuren under.

![](Files/shapes%20at%2024-08-07%2012.29.05.svg)
Siden hypotenusen i trekanten nå er $1$, så må $\sin (t)$ fortelle oss høyden i trekanten fordi $\sin(t) = \frac{\text{motstående}}{1} = \text{motstående}$. Vi ser da at trekantens hjørne ligger på sirkelen og dersom sirkelen ligger i origo vil hjørnet være punktet $(\cos(t), \sin(t))$. Det vil si at høyden i trekanten, $\sin(t)$, også er $y-$verdien til punktet der trekanten ligger på sirkelen. Trekanten vi tegnet var vilkårlig, så det må bety at $\sin(t)$ alltid forteller oss høyden i trekanten når vi setter den inn i en sirkel med radius $1$. 

![Def P.7.7 Cosinus og sinus](Kapittel%20X%20-%20Definisjoner%20og%20teoremer/Def%20P.7.7%20Cosinus%20og%20sinus.md)


Vi ser nå at vi også kan for en vinkel $v$ mål i radianer, la $v$ være større en $\frac{\pi}{2}\text{radianer} =90^\circ$ og likevel få $\cos (v)$ og $\sin (v)$ til å være meningsfullt, samtidig som det stemmer overens med definisjonen av $\cos$ og $\sin$ ved hjelp av trekanter (se figuren under). 
![](Files/shapes%20at%2024-08-07%2013.46.06.svg)
Nå som vi har utvidet vår definisjon av $\cos$ og $\sin$ bør vi også få kontroll på noen av verdiene som [funksjonene spytter ut](Kapittel%200%20-%20innledende%20kapittel/P.7.3%20Trigonometriske%20verdier.md).