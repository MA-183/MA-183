> [!tip]+ Min-maks teoremet
> Hvis $f(x)$ er kontinuerlig på et lukket endelig intervall $[a,b]$, så eksisterer det tall $p$ og $q$ i $[a,b]$ slik at for alle $x$ i $\left[ a,b \right]$, $$f(p) \leq f(x) \leq f(q).$$ Det betyr at $f$ har sitt absolutte minste verdi $m = f(p)$ og sin absolutte største verdi $M = f(q)$.

> [!info]+ Eksempel
> Tenk deg at du har 200 meter gjerde og at du skal gjerde inn et rektangulært område. Hvor stort areal kan du gjerde inn?
> Vi kan først merke oss at et rektangulært område med omkrets 200 må oppfylle likningen $200 = 2x+2y$, der $x$ og $y$ er bredde og lengde i rektangelet. Med litt algebra får vi $$\begin{aligned} 100  &= x+ y \\ y =& 100-x. \end{aligned}$$ 
> Vi kan nå regne arealet med hensyn på $x$ slik
> $$\begin{aligned} A(x) = x\cdot y = x\cdot(100-x) = -x^2+100x.\end{aligned}$$ 
> Dersom vi fullfører kvadratet får vi at $A(x)=-(x-50)^2+2500$, og det er tydelig at dette arealet blir størst når $(x-50)^2$ er så lite som mulig, noe som skjer nøyaktig når $x=50$. 
> Dermed er arealet størst når $x=50$ og det er da lik $2500$.

