
> **Definisjon** - uformell
>  Anta at $f(x)$ er definert for alle $x$ nær $a$, men ikke nødvendigvis i $a$. 
>  Hvis det finnes et tall $L$ som er slik at vi kan få $f(x)$ så nær $L$ vi bare vil, så lenge $x$ bare er nær nok $a$, sier vi at $f$ går mot $L$ når $x$ går mot $a$. 
>  **Notasjon**:
>  Vi noterer dette slik
>  $\displaystyle\lim_{x\longrightarrow a} f(x) = L$.

Vi kan tegne dette slik
![900](Files/grensebilde.svg)
Det gir oss den formelle definisjonen

> **Definisjon** - formell
>  Vi sier at $f(x)$ går mot grensen $L$ når $x$ går mot $a$ hvis det for alle $\varepsilon$ større enn 0 ($\forall \varepsilon > 0$) eksisterer en delta større enn 0 ($\exists \delta>0$), slik at $|x-a|<\delta$ medfører at $|f(x)-L|<\varepsilon$.
>  
>  Vi skriver da $\lim_{x\longrightarrow a } f(x) = L$. 

### Eksempler

Tenk gjennom følgende.

Hva er

1. $\lim_{x\longrightarrow a} x$
2. $\lim_{x \longrightarrow a} c$, der $c$ er konstant?

Jo, det er vel ganske klart at $\lim_{x \longrightarrow a} x = a$. På samme måte er $c$ konstant, så den endrer ikke verdi. Derfor må $\lim_{x \longrightarrow a} c = c$.

3. Hva er $\lim_{x\longrightarrow-2 } \frac{x^2 + x -2 }{x^2 + 5x+6 }$?

Vi ser at teller kan faktoriseres slik $x^2+x-2 = (x+2)(x-1)$. Tilsvarende kan nevner faktoriseres slik $x^2+5x+6 = (x+2)(x+3)$. Noe som gir
$$
\lim_{x\longrightarrow -2 } \frac{x^2+x-2 }{x^2+5x+6 } = \lim_{x\longrightarrow-2 } \frac{\cancel{ (x+2) }(x-1) }{\cancel{ (x+2) }(x+3) }  = \lim_{x\longrightarrow-2 }\frac{x-1 }{x+3 }  = \frac{-2-1 }{-2+3 } =\frac{-3 }{ 1}=1   
$$
